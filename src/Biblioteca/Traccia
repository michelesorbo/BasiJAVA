Si richiede di realizzare un sistema software che consenta la gestione di biblioteche.
Ogni biblioteca è caratterizzata da un nome, dall’insieme dei libri in essa presenti, dall’insieme
degli autori dei libri, dall’insieme degli utenti fruitori registrati alla biblioteca e dall’insieme dei
bibliotecari.

In particolare, ogni libro è caratterizzato da un titolo, dal numero di copie possedute dalla
biblioteca e dal numero di copie attualmente di disponibili per il prestito e la posizione del libro (fila e scaffale). Quando si inserisce un libro controllare se nell'archivio esiste già
un libro con lo stesso nome e lo stesso autore.

Gli utenti che sono coinvolti nel servizio di gestione della biblioteca sono di tipologie
differenziate: bibliotecari, utenti fruitori e autori. Tutti gli utenti sono persone caratterizzate da
un nome, cognome e data di nascita.

Ogni bibliotecario è caratterizzato dal riferimento alla biblioteca presso cui è impiegato.

Ogni utente fruitore è caratterizzato da un numero univoco di tessera di iscrizione e dai riferimenti
ai libri correntemente richiesti in prestito.

Ogni autore è caratterizzato dai riferimenti ai libri che ha scritto.

Il sistema di gestione della biblioteca deve consentire: di registrare nuovi utenti e nuovi autori,
di inserire nuovi libri nella biblioteca (dato il titolo, autore ed il numero di copie e la posizione);
prendere in prestito un dato libro noti il nome dell’utente e il titolo del libro; di restituire un libro
noti il nome dell’utente e il titolo del libro; di eliminare un utente, un autore o un libro dalla
biblioteca; di vedere quali libri ha preso in prestito un utente; di memorizzare su un Data Base tutti i dati della biblioteca.